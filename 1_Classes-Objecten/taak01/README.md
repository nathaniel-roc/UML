# UML

## CLASSES en OBJECTEN-TAAK01

### OBJECT

De hele wereld bestaat uit objecten. Sommige tastbaar, sommige niet. Zo is een stoel een object. Een computermuis, een grijze muis maar ook een windmolen, een tulp, een voetbal en een mens zijn allemaal voorbeelden van objecten in de wereld.

Elk object heeft eigenschappen (kenmerken: zoals leeftijd, materiaal, kleur) en doet dingen (methodes: haar kammen, ronddraaien, verplaatsen, rollen en staan).

### UML

Om een object te kunnen maken wordt er altijd eerst een (bouw) tekening gemaakt. Zo kun je je voorstellen dat een huis nooit gemaakt kan worden zonder een [blauwdruk](https://upload.wikimedia.org/wikipedia/commons/9/9e/Blauwdruk-Ronhaar.jpg). Maar van zo'n bouwtekening kunnen we meerdere huizen maken.

Zo geldt dat ook binnen software ontwikkeling. Met software ontwikkeling maken we eigenlijk twee bouwtekeningen: eentje met UML (op papier) en eentje met code.

UML staat voor Unified Modeling Language. Hiermee maak je schematische tekeningen om aan te geven wat er gecodeerd gaat worden.

> __En als je dat doet dan ben je begonnen met Object geOrienteerd Programmeren (OOP)__

### CLASS

Als een stoel een Object is (iets dat je kunt vastpakken) dan is de bouwtekening van de stoel een Class.

Kortom: je maakt altijd eerst een Class om daarna het Object te maken.

Als je een Object hebt gemaakt dan heb je van de bouwtekening een product gemaakt dat je kunt vastpakken.
Dan zeg je bijvoorbeeld:

> - "De bureaustoel is een instantie van de Class Stoel"
> - "De sofa is een instantie van de Class Stoel"

Alle eigenschappen van de Class stoel (zoals materiaal, hoogteVerstelbaar, kleur) worden bij een Object ingevuld.

> - Mijn stoel is grijs, van stof en in hoogte verstelbaar
> - Maar jouw stoel is misschien rood, van leer en niet in hoogte verstelbaar

Om het in termen van Software Ontwikkeling te zeggen:

> - Een Class bepaald de eigenschappen van een Object
> - Een Object geeft waardes aan die eigenschappen

### OBJECT vs CLASS

![Object vs Class - bron: https://phpenthusiast.com](images/classes_and_objects.jpg)

## Leerdoelen

> 1. [ ] Ik noem 2 verschillen tussen een Class en een Object

## Opdracht

1. Bekijk daarna het filmpje: [Video](https://www.youtube.com/watch?v=K8eOkzQ_o9w)
2. Kijk om je heen. Kan jij 5 Objecten bedenken? Welke 3 eigenchappen kan jij voor ieder object bedenken. Schrijf ze op.

## Eindresultaat

5 zelfgekozen objecten met daarbij 3 behorende eigenschappen.

## Bronnen

- Boek: applicatie en mediaontwikkelaar: blz 66, 5.6
- Powerpoint: `<a href=https://github.com/ROC-van-Amsterdam-College-Amstelland/ONTWERPEN-2/blob/master/niveau1/taak01/Taak%201%20-%20objecten%20en%20classes.pdf> Objecten en classes</a>`
